---
title: "Regnvandstank"
date: 2022-03-15T05:13:31+01:00
draft: false
description: "En ti-årig drøm føres ud i livet"
featured_image: "images/IMG_20210628_175404.jpg"
---

I 2011 renoverede vi vores tilbygning, og allerede dengang tænkte vi det kunne være fedt med en regnvandstank. 
Vandet, der blev opsamlet i den, skulle bruges til at vaske tøj i, skyl i toilettet samt naturligvis til havevanding. 
Derfor fik vi under renoveringen af tilbygningen lagt individuelle vandrør til hvert tapsted, så var vi klar.
At der så skulle gå 10 år før det blev til virkelighed, det havde vi nok ikke forestillet os :-)

Lige inden sommerferien 2021 besluttede vi os for at i år skulle det være. På grund af Corona skulle vi under alle omstændigheder ikke ud at rejse.
Så en uges tid inden ferien startede, begyndte jeg at fjerne fliserne på terrassen hvor tanken skulle graves ned under.

![terassen før projektet](/images/IMG_20210615_145238.jpg)

Vi havde altid været lidt ærgerlige over terassen, men indtil nu havde det ikke været en prioritet at skifte belægning.
Det blev så muligt med "Projekt Vandtank".
![belægning fjernes](/images/IMG_20210615_185322.jpg)
![belægning er fjernet](/images/IMG_20210616_123351.jpg)
![fliser stablet efter optagning](/images/IMG_20210616_160526.jpg)

Jeg havde besluttet mig for at grave hullet selv, i hånden, med en skovl. Over årene har vi fået lavet en masse i haven, og det er ikke længere muligt at få en
gravemaskine ind til terrassen. Derudover så er det jo god træning! Jorden kunne placeres lidt væk i haven rundt om et pæretræ, hvor restjorden på sigt skulle bruges til et bed.

Den første dag gravede jeg i en 1½ times tid, og det blev til en pæn start. 
![først dags gravearbejde](/images/IMG_20210616_193846.jpg)

På andendagen fik jeg hjælp af en kollega og hullet blev stille og roligt dybere. 
![anden dags gravearbejde](/images/IMG_20210617_125855.jpg)

Jorden var ikke så slem at grave i, og jeg løsnede jorden med en drænspade, hvorefter det var lige til at smide op i en trillebør med en skovl.
Det blev til ca. 1½-2 timers gravearbejde hver dag, med en enkel eller to hviledage, og en uge senere var hullet dybt nok.
2x3 meter og 2 meter dybt.

![hullet](/images/IMG_20210623_181123.jpg)
Tanken var at skubbe tanken ud på lægterne, få en 6 mand til at holde tanken oppe med seler, fjerne lægterne og sænke tanken ned i hullet.
![klar til tanken](/images/IMG_20210628_154915.jpg)
Tanken kunne desværre ikke blive leveret, så den blev sænket direkte ned i hullet, selvom det havde været optimalt. Så den blev stillet så langt inde i haven det kunne lade sig gøre.
Så måtte vi bære den resten af vejen hen til hullet. En tur der ikke var speciel nem, da der flere steder kun lige præcis var bredt nok.
Som tanken stod der på jorden virkede den rigtig stor. 
![tanken inden den kom i hullet](/images/IMG_20210628_111429.jpg)
Planen med at sænke tanken ned efter lægterne blev fjerne, viste sig meget hurtigt ikke at være realistisk. Det er simpelthen ikke muligt at holde tanken svævende på den måde.
Vi endte derfor med at ligge lægternes ene ende ned i hullet og så kure den ned af lægterne, trække lægterne op og få vippet tanken på plads nede i hullet. 
![tanken](/images/IMG_20210628_175404.jpg)
Nu da tanken stod i hullet og var i vater, så var det tid til at få fyldt hullet op med jord - en opgave, der viste sig at være hårdere end at grave jorden op af hullet. 
Måske fordi jeg gjorde det over færre dage, og at det var mere intenst, at køre trillebøren til ved jordbunken, grave jord op i og køre hen og vippe det i hullet.
Det gik umiddelbart relativt hurtigt, og efterhånden som jorden kom op rundt om tanken blevet det stampet grundigt med en hjemmelavet stamper til formålet.
![opfyldning af jord](/images/IMG_20210629_190804.jpg)
![færdig med nedgravningen](/images/signal-2021-07-04-085851__01.jpg)

Nu kunne næste fase af projektet gå igang. For regnvandet skulle bruges inde i huset, til både tøjvask og toiletskyl. Vi kontaktede et lokalt VVS firma, der selvfølgelig ikke havde tid i sommerferieperioden. 
Vi aftalte at vi kunne blive stoppet ind i deres planer, hvis de kunne se der kom luft i planlægningen. 
Allerede i starten af august vendte de tilbage, og jeg havde nu blot til dagen efter, til at få gravet fra tanken hen til hhv. kloak og huset hvor rørene skulle gå ind i vores kælder.
Der var 3 rørføringer der skulle laves. 
- 1 til sugeslangen til husvandværket
- 1 til vand fra nedløbsrøret og ned i tanken
- 1 kloakrør til overløbsvand, der skulle retur i kloakken

Det gik relativt nemt at grave, indtil jeg stødte på en gammel betonbrønd, som var blevet efterladt i jorden.
Den skulle op, og der skulle graves frit omkring den nuværende betonbrønd, som også skulle op og erstattes med en i plastik.

![rende til kloakrør og sugeslange](/images/IMG_20210718_131927.jpg)
![rende til kloakrør og sugeslange](/images/IMG_20210718_155347.jpg)
